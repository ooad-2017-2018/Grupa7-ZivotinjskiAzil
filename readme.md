# Azil za životinje "World of animals"
1.	Amra Memagić
2.	Ajdina Memišević
3.	Nedim Memišević

# Opis teme

Osnovna namjena sistema je da omogući korisnicima brzo i jednostavno pretraživanje raspoloživih životinja za udomljavanje putem filtera (vrsta životinje, spol, rasa, starost...). Korisnicima bi na taj način bio olakšan i pojednostavljen izbor životinje koja najbolje odgovara njihovim zahtjevima i željama što bi ličnim dolaskom u azil iziskivalo mnogo više vremena. Također, korisnici imaju mogućnost rezervacije životinje na određeni vremenski period, što čini dodatnu pogodnost ukoliko se zahtjevi korisnika u međuvremenu promijene. 
Pored toga, sistem pruža mogućnost naručivanja/kupovine opreme za kućne ljubimce sa posebnim pogodnostima za udomitelje.
Brzo pretraživanje životinja olakšava i uposlenicima i korisnicima uvid u raspoloživost i dostupnost životinja, štedi vrijeme i jednim i drugima, a klijentima naručivanje opreme za ljubimce nudi dodatne pogodnosti.
Cilj sistema je poboljšanje efikasnosti pružanja usluga i komunikacije s klijentima kao i internih procesa realizacije.

# Procesi

Registracija korisnika

Ukoliko korisnik želi udomiti životinju ili naručivati opremu iz pet shop-a potrebno je da se registruje u sistem kreiranjem account-a i unošenjem osnovnih ličnih podataka.

Pretraživanje životinja 

I registrovani i neregistrovani korisnici mogu pretraživati ponuđene životinje pri čemu imaju mogućnost korištenja filtera radi lakšeg pretraživanja.

Ažuriranje stanja životinja u ponudi

Uposlenik dodaje nove životinje u ponudu navodeći osnovne informacije (vrsta, spol, rasa, starost...), o životinji. Uposlenik ažurira stanje o postojećim životinjama u ponudi (npr. starost). Ukoliko je životinja udomljena, uposlenik arhivira životinju i uklanja iz ponude vidljive korisnicima.

Rezervacija/udomljavanje životinje

Samo registrovani korisnici mogu slati zahtjev za udomljavanje. Korisnici imaju mogućnost rezervacije životinje za udomljavanje, pri čemu ukoliko istekne vremenski period rezervacije a udomitelj nije preuzeo životinju u azilu, rezervacija se poništava. Korisnik ima mogućnost otkazivanja rezervacije. Korisnik prilikom slanja zahtjeva za udomljavanje ima opciju da izabere da li želi dostavu životinje ili lično preuzimanje. 

Prijava lokacije napuštene životinje

Samo registrovani korisnici imaju mogućnost prijave lokacije napuštene životinje azilu. Putem prilagođenog interfejsa šalju obavještenje azilu  pri čemu korisnici bivaju obaviješteni da je lokacija primljena i evidentirana.

Naručivanje opreme iz pet shop-a

Registrovani korisnici imaju mogućnost naručivanja opreme iz pet shop-a pri čemu imaju dodatne pogodnosti ukoliko imaju status udomitelja, oprema se dostavlja na kućnu adresu, a stanje zaliha se mijenja.

Upravljanje zalihama u pet shop-u

Uposlenik ažurira cijene i opise proizvoda, dodaje/briše proizvode. Uposlenik dobija informaciju ukoliko neki proizvod nije na stanju i obavještava vlasnika ukoliko je potrebna nabavka.


# Funkcionalnosti

-	mogućnost dodavanja novih životinja u ponudu 
-	mogućnost ažuriranja informacija o postojećim životinjama
-	mogućnost brisanja udomljenih životinja i evidentiranje udomitelja
-	mogućnost pretraživanja životinja pomoću i bez filtera
-	mogućnost udomljavanja sa dostavom
-	mogućnost rezervacije željene životinje 
-	mogućnost otkazivanja rezervacije
-	mogućnost dodavanja novih proizvoda u pet shop
-	mogućnost ažuriranja stanja proizvoda
-	mogućnost brisanja proizvoda iz pet shop-a
-	mogućnost naručivanja proizvoda na kućnu adresu
-	mogućnost registracije korisnika
-	mogućnost dodavanja uposlenika
-	mogućnost prijave lokacije napuštenih pasa
-	mogućnost pregleda prijavljenih lokacija
-	mogućnost prijave problema u azilu i potreba nabavke


# Akteri

1. Korisnik usluge (korisnik, online korisnik) – korisnik je osoba koja dolazi na lice mjesta kako bi udomila životinju ili kupila proizvod iz pet shop-a, a online korisnik je osoba koja putem online sistema pretražuje i rezerviše životinju i/ili naručuje proizvod iz pet shop-a i/ili prijavljuje lokaciju napuštene životinje
2. Uposlenik za azil – osoba koja dodaje, ažurira, briše informacije o stanju životinja, ima uvid u listu prijavljenih lokacija napuštenih životinja i prijavljuje eventualne probleme u azilu, dodaje, ažurira, briše informacije o stanju proizvoda u pet shop-u  i zadužena je za obavještavanje vlasnika o potrebama nabavke određenih artikala
3. Dostavljač – osoba koja dostavlja životinje i naručenu opremu pri čemu narudžbe označava kao isporučene
4. Vlasnik – osoba koja ima uvid o potrebama nabavke i eventualnim problemima u azilu


